heading: Preguntes freqüents
subheading:
image: home

<p>En el món de l’associacionisme i l’economia social existim multitud d’entitats, la majoria de mida reduïda, amb recursos econòmics limitats i que treballem en bona part amb persones voluntàries. Sovint tenim dificultats per operar, hem d’afrontar des de zero problemes comuns i renunciar a projectes per no disposar de suficients recursos. De forma semblant a les famoses aplicacions digitals de cites, us proposem recollir informació amb la qual filtrar els perfils que poden interessar a cada associació. Les entitats que tenim més probabilitats de ser compatibles podem entrar en contacte entre nosaltres.</p>

<div class="page-group">
  <h2>Què és Fem lliga?</h2>
  <div class="divider-2"></div>

  <p>Fem lliga és una és una xarxa on les organitzacions intercanviem recursos, habilitats, serveis o coneixements. Es tracta d’una ferramenta que posa en contacte organitzacions segons les necessitats que tenen i el que poden oferir.</p>
</div>

<div class="page-group">
  <h2>Per a què es fan servir les meues dades?</h2>
  <div class="divider-2"></div>

  <p>Les dades introduides es fan servir amb dos propòsits:</p>

  <ul>
    <li>Per permetre que altres puguen cercar entitats amb qui col·laborar.</li>
    <li>Per tindre informació sobre l’estat de les associacions i l’economia social d'una zona.</li>
  </ul>

  <p>Pel que fa al primer cas, la resta d’entitats pot veure coses com el nom de l’entitat, l’àmbit de treball, i les coses que ofereix, però no poden saber informació més privada, com l'adreça de correu electrònic, a no ser que l'entitat vulga publicar aquesta informació o dues entitats inicien una conversa i es faciliten les dades.</p>

  <p>Pel que fa al segon cas, aquesta informació es recopila en un informe anonimitzat de les dades de l’aplicació. Aquest informe es posa a disposició de l’Ajuntament de Castelló de la Plana dins la memòria justificativa de la subvenció rebuda per al desenvolupament d’aquest projecte.</p>

  <p>En un futur, en cas que aquesta aplicació s’utilitze en altres territoris, Transversal Coop. V. podrà comercialitzar els informes amb altres administracions o entitats sense ànim de lucre, perquè el puguen tindre en consideració a l’hora de dissenyar polítiques públiques tenint en compte les necessitats reals de les organitzacions del territori.</p>
</div>

<div class="page-group">
  <h2>Qui està al darrere?</h2>
  <div class="divider-2"></div>

  <p>Aquesta ferramenta està creada i gestionada per Transversal Coop. V., i s’ha finançat a través dels projectes d’Innovació Social de l’Ajuntament de Castelló de la Plana del 2021.</p>
</div>

<div class="page-group">
  <h2>Com funciona?</h2>
  <div class="divider-2"></div>

  <p>Per fer servir l’aplicació, primer cal registrar-se com a representant d’una entitat, simplement donant una adreça de correu electrònic. Una vegada es valida que l'adreça és correcta, l’aplicació dóna la possibilitat d’inscriure l’entitat a la que s’està representant, emplenant algunes dades bàsiques com el nom i l’àmbit de treball. Després d’això, se segueix un procés guiat en el que es pregunta quines necessitats té l’entitat, i més endavant quines coses pot oferir a altres entitats de la zona.</p>

  <p>Amb tota aquesta informació reunida, la ferramenta detecta les possibilitats de col·laboració. Per exemple, que una entitat necessita un projector i una altra en té un per prestar, o que dues entitats estan buscant llogar un local, i per tant poden buscar-ne un per a compartir-lo.</p>

  <p>Aquestes possibilitats de col·laboració es mostren en una pàgina de la ferramenta. L’usuari pot veure amb quines entitats pot col·laborar, i pot iniciar una conversa amb una altra entitat. Aquesta conversa es du a terme dins de l'aplicació, de manera que les dues entitats poden seguir parlant d’aquesta possible col·laboració fins que arriben a realitzar un intercanvi o decidisquen que no és possible.</p>

  <p>Queda a discreció de les entitats decidir si hi haurà intercanvi econòmic i concretar-lo: aquests possibles intercanvis no queden registrats a la ferramenta i Transversal Coop. V. no se’n fa responsable. Considerem, però, que és positiu que es genere activitat econòmica entre entitats que treballen pel bé comú, i per tant la ferramenta contempla l’intercanvi econòmic com a opció a indicar.</p>
</div>
